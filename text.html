<div class="jumbotron col-lg-9 float-left">
    <h1 class="display-4">Opis przebiegu procesu ewidencji zabytków w placówce muzealnej</h1>
    <p class="lead"> oraz problemów z nią związanych</p>
    <hr class="my-4">
    <p>
        W  muzeum zarówno po kupnie eksponatu, jak i przed wystawieniem go na ekspozycji należy przeprowadzić ewidencję oceniającą jego stan. Oczywiście ocena różnych typów zabytków przebiega w różny sposób, ale ogólne zasady i główne części procedury są do siebie zbliżone.
    </p>
    <p class="lead">
        <a class="rozszerz" href="#">Czytaj dalej</a>
    </p>
    <div class="addition">
        <p>
            Pierwszą czynnością jaką wykonują pracownicy po zakupie nowego eksponatu jest sprawdzenie, czy można odłożyć go do magazynu bądź wystawić bez konieczności wysłania go do renowacji (w lokalnym warsztacie bądź też w wyspecjalizowanym laboratorium). Jeśli stan zabytku jest dobry, fakt ten jest odnotowywany w katalogu, a zabytek jest przekazywany do magazynu lub do innego pracownika, który przygotuje go na wystawę. Jeśli jego stan nie jest satysfakcjonujący i grozi uszkodzeniem podczas magazynowania lub ekspozycji, po wprowadzeniu tej informacji do katalogu pracownik ewidencjonujący zanosi go do warsztatu lub wysyła do renowacji w placówce zewnętrznej. Kiedy ów eksponat zostanie przywrócony do lepszej kondycji, jest to zapisywane w katalogu i przedmiot trafia na miejsce docelowe. Zaksięgowane zostają również wykonane naprawy oraz, jeśli renowacja była zlecona wyspecjalizowanej firmie, załączone zostają faktura i raport, o ile takowy przekazano.
        </p>
        <p>
            Jeżeli stan zabytku nie jest idealny, ale można go naprawić lokalnie, opiekę nad nim przejmuje zatrudniony w muzeum konserwator. Zapisuje on prace, które wykonał oraz aktualizuje status eksponatu w katalogu po skończeniu swoich prac.
        </p>
        <h2>Problemy</h2>
        <p>
            Na chwilę obecną, katalog jest w formie księgi, w której utworzona została tabela z danymi na temat zabytków posiadanych przez muzeum. Znajduje się on w szafie pancernej w biurze kierownika, do której klucz ma tylko on. Dostęp do katalogu jest zatem niemożliwy, kiedy kierownik muzeum jest np. na urlopie albo prowadzi wykopaliska bądź jakiekolwiek inne prace na zewnątrz placówki. Wtedy rekordy, które należy dopisać do księgi są przechowywane w formie notatek w różnych miejscach w muzeum, co często powoduje potem problemy ze znalezieniem ich. W takim wypadku wpisy są tworzone z pamięci pracownika ewidencjonującego, zwykle są więc tylko skróconym opisem czynności wykonanych podczas renowacji. Może to spowodować problemy przy następnych pracach z eksponatem, a najczęściej podnosi koszty przyszłego odnowienia, ponieważ część wykonanych już napraw nie zostaje zanotowana w katalogu i muszą zostać przeprowadzone ponownie.
        </p>
        <p>
            Kolejną wadą obecnego rozwiązania jest fakt, że każdy wpis do katalogu wiąże się z dodaniem nowego rekordu do księgi. Powoduje to, że z każdą kolejną renowacją, nowym nabytkiem, czy przeniesieniem eksponatu na wystawę coraz trudniej jest znaleźć pozostałe zabytki oraz informacje o ich stanie, czy rezerwacji. Dotychczas pracownicy pomagali sobie tworząc zakładki dla każdego przedmiotu z kolekcji muzeum, ale wraz z jej rozrostem system ten staje się coraz mniej czytelny. W związku z tym klika tygodni temu musiał zostać założony drugi katalog, zawierający tylko spis posiadanych zabytków. Prowadzi to do niechcianej redundancji danych, ale niestety jest konieczne, aby móc wydajnie i łatwo śledzić stan kolekcji.
        </p>
        <p>
            Problematyczne są również sytuacje, kiedy eksponat jest wysyłany do prywatnych firm zajmujących się renowacją zabytków. Często bowiem okazuje się wtedy, że są to pojedynczy ludzie, którzy nie będąc w stanie utrzymać z samego „dłubania” przy zabytkach muszą podejmować też inną pracę w ciągu dnia. Siłą rzeczy zamówionymi naprawami zajmują się oni wieczorami, natomiast w godzinach pracy muzeum są nieosiągalni. Wiąże się to z koniecznością odebrania od nich wysłanego eksponatu już po zamknięciu placówki. Odpowiedzialny za to pracownik musi wtedy dokonać wyboru pomiędzy przyjęciem zabytku za pośrednictwem kuriera i ryzykować uszkodzeniem w transporcie, co skutkowałoby koniecznością wykonania kolejnych, zwykle kosztownych napraw, lub odebraniem eksponatu osobiście, następnie albo poinformowaniem kierownika o potrzebie odnotowania zmiany jego statusu po godzinach, jeśli ten zgodzi się przyjechać – czekanie na jego przybycie, otwarcie placówki, przeniesienie zabytku do magazynu, zaksięgowanie naprawy i zamknięcie placówki, bądź też przetrzymanie naprawionego przedmiotu w domu, co z kolei w razie uszkodzenia go grozi karą dla samego pracownika.
        </p>
        <p>
            Kolejnym problemem są w tej chwili naprawy eksponatów związanych z militariami. W polskim prawie transport broni jest dość trudny do zalegalizowania nawet w przypadku muzeów. Najczęściej wiąże się to więc z wypełnieniem ogromnej ilości tak zwanej „papierologii”, przeróżnych dokumentów, zorganizowanie podpisów odpowiednich członków policji i tym podobnymi niedogodnościami. Oczywiście wszystkie dokumenty muszą być zachowane w muzeum, co jeszcze bardziej komplikuje śledzenie sytuacji w magazynie dodając często po kilkanaście do kilkudziesięciu różnych dokumentów na jeden transport i powodując tym samym coraz większe zamieszanie w księgach.
        </p>
        <p class="lead">
            <a class="btn btn-primary btn-lg" href="#" role="button">Jednak czytaj bliżej</a>
        </p>
    </div>

</div>

<div class="card border-primary mb-3">
    <div class="card-header">Dodatkowy tekst</div>
    <div class="card-body">
        <h4 class="card-title">Dodatkowy tekst</h4>
        <p class="card-text">W muzeum pojawił się nowy eksponat karabin maszynowy Besal, w związku z tym zatrudniony pracownik sprawdza go, po czym odnotowuje ten fakt. Zabytek przyszedł uszkodzony, więc musi trafić do renowacji. Pracownik przekazuje eksponat do warsztatu, gdzie pracuje konserwator. Po zakończonej naprawie pracownik sprawdza status eksponatu w katalogu i odsyła zabytek na wystawę.</p>
    </div>
</div>
<div class="card border-secondary mb-3">
    <div class="card-header">Jeszcze więcej tekstu</div>
    <div class="card-body">
        <h4 class="card-title">Rzeczywiście więcej tekstu</h4>
        <p class="card-text">Kierownik muzeum kupił eksponaty militarne (pisolet Webley No.1 oraz gąsienice czołgu AB-2). W związku z tym organizuje przewóz ich przewóz, wypełniając bardzo dużo dokumentów dotyczących przewozu eksponatu i organizując podpisy odpowiednich członków policji. Transportem eksponatu zając ma się zewnętrzna firma Transporter współpracująca z muzeum.</p>
    </div>
</div>